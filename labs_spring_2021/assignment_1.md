# Assignment #1. Пше-пше

TL;DR Виконайте всі завдання з [цього сайту](https://learngitbranching.js.org/), потім виконайте кілька merge та rebase в справжньому репозиторії.

В цій роботі немає варіантів, всі виконують однакове завдання. Максимальна оцінка за роботу 2 бали:

* 1 бал за виконані всі завдання;
* 1 бал за виконані 1-3 завдання в присутності викладача (завдання на його вибір).

Ця робота має на меті познайомити вас роботі з git, щоб вам було простіше виконувати наступні лабораторні роботи. Щоб успішно виконати всі завдання, вам не потрібна жодна підготовка, вся теорія написана перед кожним завданням в грі.

## Питання та необхідні знання

Під час здачі цієї роботи теоретичних питань не буде.

## Перша частина

Виконайте всі вправи [звідси](https://learngitbranching.js.org/). Зверніть увагу, що там є дві вкладки із завданнями, вам треба виконати завдання з обох. Внизу є кнопка для зміни мови, якщо вам некомфортно користуватися англійською версією, команди все одно однакові, тому мова тут не принципова.

В цих завданнях відсутні хіба що самі зміни в кожному комміті, і немає конфліктів при зливанні гілок. Ну і ще немає незрозумілих помилок від гіта. Тому,

## Друга частина

Має на меті надолужити цей недолік. Таким чином під час виконання другої лабораторної ви не стикнетеся з невідомими помилками.

Для початку зробіть fork [цього репозиторію](https://github.com/ProgramEngineeringKPI/git-playground). Достатньо натиснути кнопку Fork в правому верхньому куті сторінки. Це створить копію у вашому профілі, яку ви можете змінювати, як заманеться. Будь ласка, не клонуйте сам репозиторій, у вас не вийде зробити push, бо доступ до нього обмежений.

Основна гілка називається master. Саме її вам треба для початку [клонувати](https://git-scm.com/book/uk/v2/Основи-Git-Створення-Git-репозиторія) на свій комп'ютер. Із цим можуть виникнути труднощі, якщо ви хочете використовувати протокол ssh. Рекомендую почати із https: при цьому вам доведеться вводити логін/пароль, проте не треба буде витрачати час і розбиратися з ssh ключами. 

Після того, як завантажите репозиторій спробуйте зливати інші гілки в master:

* no-merge-conflict-branch має зливатися без жодних конфліктів, merge або rebase просто створить новий комміт. Це хороший випадок, коли вам не треба нічого виправляти вручну.
* merge-conflict-auto-resolve змінює той самий файл (Program.cs), що змінювався у гілці master, проте місце цих змін відрізняється, тому цей конфлікт має владнатися автоматично. Такий варіант теж значно спрощує роботу.
* merge-conflict-branch змінює ту  саму частину коду, що змінювалась в master, тому git відмовиться робити щось самостійно і запропонує виправити конфлікт власноруч.
* another-merge-conflict-branch показує, що буде якщо в одній гілці змінився файл, який було вилучено в іншій

Можете використовувати як merge, так і rebase, щоб пересвідчитися, що вони працюють так само, як у грі з першої частини. Спробуйте також хоча б один раз розібратися з конфліктом без GUI, за допомогою консолі і звичайного текстового редактора. Ви побачите, як виглядають файли в процесі злиття двох конфліктуючих гілок (приблизно <<<<<<<HEAD<<<<<<<<<<master ===================>>>>>>your!!!!>>>>>>>><<<<<<<<<theirs!!!!!!!!!<<<<<<======<<<<<<<<) і в майбутньому будете розуміти, що ці символи значать і звідки вони взялися.

Ви можете стикнутися з безліччю дивних помилок при роботі з git, це абсолютно нормально. Будь ласка, пишіть повідомлення про помилки в чат, вам допоможуть швидко з ними розібратися.